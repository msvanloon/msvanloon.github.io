---
// layout: post
// title:  "Akkers in het Bennekomse bos"
// date:   04-10-2021
// categories: blog
// WIJZIGEN: filename naar 2021-10-04-Akkers.markdown
---
Goed nieuws uit Bennekom: de akkers op de Hullenberg worden behouden, zo berichtte [het Bennekoms Nieuwsblad](https://www.bennekomsnieuwsblad.nl/lokaal/natuur-en-milieu/753315/historische-akkers-op-bennekomse-hullenberg-behouden) op 18 september. In het kader van het Klimaatakkoord was Staatsbosbeheer voornemens deze akkers vol te planten met bomen, onder de noemer "nieuwe natuur"; conform het akkoord moet er 500 hectare bos worden bijgeplant op de Veluwe. Gelukkig heeft Staatsbosbeheer inmiddels geconcludeerd dat de akkers van cultuurhistorische waarde zijn, nadat een petitie van de [Historische Vereniging Oud-Bennekom](https://www.oudbennekom.nl/) aandacht vroeg voor het behoud van deze akkers. 
<br/>

Maar ook vanuit een breder perspectief, namelijk bezien vanuit het landschap zelf, zijn dergelijke oude akkers waardevol, ondanks dat ze midden in de bossen liggen; menselijke, agrarische activiteit is niet per definitie in conflict met de natuur. En wandelen al helemaal niet. Anders gezegd: naast een formeel cultuurhistorisch criterium bestaat er ook een beleefde benadering; een continuering van onze aanwezigheid als Bennekommers in het Bennekomse landschap. Hierdoor voelen we ons verbonden met het verleden en ervaren we de samenhangende totaliteit waarbinnen we ons als mensen bevinden. 

Ons landschap is meer dan een artefact uit het verleden. Allerlei zaken met cultuurhistorische waarde kunnen in een museum staan - landschappen niet. Dit soort delen van ons landschap vormen een levend element van de lokale cultuur. Het is een beleefde ruimte, waarin het heden en de herinnering samenkomen. Het zijn betoverende veldjes van de verbeelding. Daarom is het behoud van dit soort bedreigde stukken van ons landschap van cruciaal belang. 
<br/><br/>
# De opkomst van het landschap 
Landschap is een modern begrip. De opkomst en het gebruik van 'landschap' hangt nauw samen met de modernisering en, logischerwijs, de teloorgang van de traditionele ruimte, zoals deze zich nog manifesteert onder volkeren met een archaïsche natuurverhouding. Vanuit een traditioneel perspectief is de leefomgeving ook op symbolische en spirituele wijze betekenisvol. 

In de Westerse wereld, echter, heeft de onttovering van de natuur door de opkomst van de natuurwetenschappen, gecombineerd met de opkomst van de technologische en kapitalistische consumptiemaatschappij, gedreven door het geloof in de 'Vooruitgang', onze oorspronkelijke verhouding met de natuurlijke leefomgeving bruut heeft verstoord, en wellicht onherstelbaar aangetast. De natuur, met in begrip van de dieren, worden in het materialistische wereldbeeld gereduceerd ofwel gemodificeerd tot grondstoffen, hulpbronnen, gebruiksvoorwerpen, enzovoort, die nut hebben voor mensen, maar ogenschijnlijk niet in zichzelf. Instrumentalisatie en exploitatie, met oog op de bevrediging van menselijke behoeftes en belangen, liggen dan voor de hand. Zeker in combinatie met het winstgedreven model van de economie. 


 hetgeen duidelijk tot expressie is gekomen in de schilderskunst. Door de verregaande urbanisering 

Niet zonder reden associeren wij, moderne mensen, het begrip 'landschap' sterk met bijvoorbeeld ruimtelijke ordening en landschapsarchitectuur. Daarbij hoort dus ook het cultuurlandschap - niet alleen natuur. Sterker nog, landschap en natuur zijn juist van elkaar te onderscheiden. Lemaire (2008, p.39) zegt daarover het volgende:

> Landschap is, goed geschouwd, nooit land of natuur zonder meer, maar een deel van het aardoppervlakte dat door ons als een zekere eenheid wordt gezien of beleefd. Natuur en omgeving oefenen een werking uit op de zintuigen, maar 'landschap' houdt een bepaalde ordening en afgrenzing in tot een betekenisvolle eenheid. (..) Landschap dankt zijn bestaan aan een bepaalde houding en perceptie van de toeschouwer, het is niet iets wat er gewoon is als iets objectiefs en gegeven. 

Het landschap ontstaat dus door een ontmoeting tussen mensen en de natuur. Toch is een landschap niet noodzakelijkerwijs subjectief in de enge zin van het woord. Bepaalde elementen, sporen of restanten in het landschap zijn immers afkomstig uit een ver verleden, gekoppeld aan gebeurtenissen of herinneringen, bijvoorbeeld van een familie, een dorp, of zelfs een geheel volk. Een landschap kan dus ontstaan door een bewuste, persoonlijke ervaring, maar kan  bijvoorbeeld ook besloten liggen in het collectieve (on)bewustzijn van een bepaalde groep mensen. De Bennekomse akkers zijn daar een voorbeeld van. 

# De ontstaansgeschiedenis van het landschap
Nooij (2015, 2021) heeft ons in meerdere fraaie artikelen meegenomen in de geschiedenis van dit stuk van het Bennekomse landschap: de twee akkers dateren minstens uit 1839? en 1923-1940??. Dat is in ieder geval weer een stuk ouder 

Ook buiten Bennekom zijn dit soort akkers een karakteristiek element; dit aspect van het Gelderse landschap is zelfs in tekst en zang vereeuwigd. Het eerste couplet van het [Gelders volkslied](https://nl.wikipedia.org/wiki/Gelders_volkslied) ('Ons Gelderland' door C.J.C. Geerlings) luidt namelijk als volgt:

>Waar der beuken brede kronen<br/>
Ons heur koele schaduw biên<br/>
Waar we groene dennebossen,<br/>
Paarse heidevelden zien;<br/>
Waar de **blonde roggeakker<br/>**
En het beekje ons oog bekoort,<br/>
Daar is onze Vale ouwe,<br/>
Kost'lijk deel van Gelre's oord.<br/>
Daar is onze Vale ouwe,<br/>
Kost'lijk deel van Gelre's oord.<br/>

De Veluwe bestaat voor een groot deel uit hoge zandgronden. Een dergelijke voedsel- en kalkarme bodem leent zich niet goed voor de teelt van veel gewassen, maar rogge (*Secale cereale*) doet het uitstekend op zandgronden. 

Rogge is overigens geen inheems Europees gewas, maar al zeer lang als cultuurgewas aanwezig in ons continent. Waarschijnlijk is het van origine afkomstig uit de regio van hedendaags Afghanistan en Turkestan. De eerste referenties naar het gewas zijn terug te voeren naar de Romeinen, daterend uit de 1e en 2e n.Chr, zo valt te lezen op [waarnemingen.nl](https://waarneming.nl/species/7434/). Volgens de [Oranje Lijst](https://deoerakker.cgn.wur.nl/oranjelijst.htm), echter, is de rogge nog eerder, namelijk [5000 jaar geleden](https://edepot.wur.nl/338149), als cultuurgewas naar Europa gekomen. Het werd voornamelijk geteeld op de zogenaamde Celtic Fields, stammend uit de IJzertijd. Archeologische vondsten van dit soort akkers zijn aanwezig [rondom Bennekom](https://hdl.handle.net/21.12142/GEB25177763). Niet zonder reden benadrukt de Orange Lijst expliciet de landschappelijke waarde van dit gewas. 

Het 'verduurzamen' van deze rogge-akkers zou een verdere onthistorisering van de ruimte als gevolg hebben. 

# Voor altijd gebroken met het verleden?
In het afgelopen millenium is het Nederlandse landschap in grote mate verwoest. De plannen van Mansholt hebben alle kronkelende beken en sprengen, lappendekens van allerlei soorten agrarische activiteit, afgewisseld met bosstruwelen en heidevelden, omgevormd tot een saaie en voorspelbare ruimtes van kaarsrechte kavels en sloten. De instrumentele rationaliteit van de moderne tijd druipt er vanaf: het Nederlandse landschap bestaat nu voor een groot deel uit (veelal leegstaand) grasland en vele honderden hectaren monoculturen, vaak gevuld met weinig nuttige gewassen zoals mais. Een aanslag op ecologie en esthetiek. 

# Ecologische bewustwording 
De combinatie van menselijke activiteit, en zeker agrarische activiteit, wordt vaak gezien als een bedreiging van natuur en milieu. In het geval van moderne landbouw is dit zeker terecht. Maar door de opkomst van de moderniteit, in het bijzonder de industriele revolutie en ontwikkelingen binnen de natuurwetenschappen, hebben de relatieve harmonie tussen mensen en diens leefomgeving bruut verstoord en zelfs grotendeels vernietigd. De positieve noot, echter, is dat, via een meer archaische benadering, dat landbouw niet per definitie op gespannen voet staan. De tegenstelling tussen ecologie en economie is een valse, mits we verder durven denken dan de huidige ideologie ons opdringt. 

Overigens wordt het begrip vaak in verband gebracht met 'klimaatverandering', specifiek in termen van 'solastalgia'. 

In de Nederlandse context heeft dat relatief weinig te maken met de veranderingen van het klimaat, maar vooral met de megalomane en bovenal zinloze aanpak daarvan, door middel van de zogenaamd 'energietransitie'. Overigens is deze transitie meer geopolitiek dan milieubeleid. Maar dat bewaar ik voor een andere keer. 





# Tot slot


De werkelijke dreiging is, ironisch genoeg, niet de veronderstelde bedreiging, maar de maatregelen ter bestrijding van de dreiging. Zo naar het lijkt een wetmatigheid voor veel van het vigerende overheidsbeleid. 
<br/><br/>
# Bronnen
Lemaire, Ton (1970). *Filosofie van het landschap*. Ambo, Amsterdam.<br/>
Lemaire, Ton (1995). *Godenspijs of duivelsbrood: Op het spoor van de vliegenzam*. Ambo, Amsterdam.<br/>
Lemaire, Ton (2002). *Met open zinnen: Natuur, landschap, aarde*. Ambo, Amsterdam.<br/>
Lemaire, Ton (2010). *De val van Prometheus: Over de keerzijden van de vooruitgang*. Ambo, Amsterdam.<br/>
Nooij, Ad (2021). *Twee akkers in het Bennekomse bos*. De Kostersteen, nummer 155, pp.4 - 9.





